# Organizzazione dati di tipo reticolare

## Grafi

### Definizione e modelli

Definizione del modello matematico Grafo:
> Un **grafo orientato** e' una coppia _G = (N, A)_ dove:
> * _N_: insieme finito di elementi detti **nodi** o **vertici**;
> * _A_: insieme finito di coppie ordinate di nodi, detti **archi**.
> 
> Indichiamo con _n_ il numero di nodi ed _m_ il numero di archi; otteniamo quindi _0 <= m <= n(n - 1)_ poiche' da ogni nodo possono uscire al piu' _n - 1_ archi.
> 
> Un **grafo non orientato** e' un grafo dove l'insieme _A_ e' composto da coppie non ordinate _[i, j]_:
> * La coppia di archi **non orientati** _[i, j]_ e _[j, i]_ individuano lo stesso arco;
> * Nei grafi orientati, la coppia di archi _(i, j)_ e _(j, i)_ indicano due archi diversi.
>
> I grafi non orientati servono per **modellare relazioni simmetriche tra oggetti**.

#### Cammini e catene

Definizione di cammino in un grafo orientato:
> Dato un grafo orientato _G_, un **cammino** e' una sequenza di nodi _u<sub>0</sub>, ..., u<sub>k</sub>_ tale che l'arco _(u<sub>i</sub>, u<sub>i+1</sub>)_ ϵ _A_, per _i = 0, ..., k - 1_:
> * Se non ci sono nodi ripetuti, ovvero _u<sub>i</sub> != u<sub>j</sub>_, con _0 <= i < j <= k_, il cammino e' detto **semplice**;
> * Se _u<sub>0</sub> = u<sub>k</sub>_ allora il cammino e' detto **chiuso**;
> * Un cammino semplice e chiuso, con unica ripetizione _u<sub>0</sub> = u<sub>k</sub>_, e' detto **ciclo**.

Definizione di catena in un grafo non orientato:
> Dato un grafo non orientato _G'_, una **catena** e' una sequenza di nodi _u<sub>0</sub>, ..., u<sub>k</sub>_ tale che _[u<sub>i</sub>, u<sub>i+1</sub>]_ ϵ _A_, per _i = 0, ..., k - 1_:
> * Se non ci sono nodi ripetuti, ovvero _u<sub>i</sub> != u<sub>j</sub>_, con _0 <= i < j <= k_, la catena e' detto **semplice**;
> * Se _u<sub>0</sub> = u<sub>k</sub>_ allora la catena e' detta **chiusa**;
> * Una catena semplice e chiusa, con unica ripetizione _u<sub>0</sub> = u<sub>k</sub>_, e' detta **circuito**.

#### Connessioni

> Un grafo orientato e' **fortemente connesso** se per ogni coppia di nodi _u_ e _v_ esiste almeno un cammino da _u_ a _v_ ed almeno un cammino da _v_ a _u_.
> 
> Qualora la condizione non si verifichi il grafo non si puo' dire fortemente connesso.

> Un grafo non orientato e' **connesso** se per ogni coppia di nodi distinti _u_ e _v_ esiste una catena tra _u_ e _v_.


#### Relazioni con gli alberi

Esiste una relazione tra grafi non orientati ed alberi in quanto:
* Un albero e' detto **libero** quando non e' individuato un nodo come radice;
* Un grafo non orientato e' un albero libero se e' connesso e per ogni coppia di nodi esiste una ed una sola catena semplice;
* Un albero libero e' un grafo connesso con minimo numero di archi, cioe' _n - 1_.